---
template: post
title: İşlerinin doğası gereği hep uzaktan çalışanlar "uzaktan çalışma" kültürüne
  nasıl adapte oldu?
subtitle: ''
date: 2020-10-02T21:00:00Z
thumb_img_path: "/images/uzaktan-calisma-blog-01.png"
img_path: "/images/uzaktan-calisma-blog-01.png"
excerpt: 'Uzaktan çalışma konuda bütün gün sahada olup her zaman uzaktan çalışanlar
  ve sahadaki ekibini ofisten koordine etmeye uğraşanlar bu duruma nasıl yaklaşıyor? '

---
Son 6 aydır hepimiz uzaktan çalışma, hızlı adapte olma, kullanılan araçlar, verimlilik vb. bunlar üzerine çok konuştuk, yazdık ve dinledik. Bu konuda bütün gün sahada olup her zaman uzaktan çalışanlar ve sahadaki ekibini ofisten koordine etmeye uğraşanlar bu duruma nasıl yaklaşıyor? Pintask kullanıcılarından yola çıkarak derlediğimiz yazımız belki size de uzaktan çalışma konusuna olan yaklaşımınızı karşılaştırmak için faydalı olabilir.

#### _Sahada ofisten uzaktasınız ve yalnız da olabilirsiniz_

  
Saha işlerinde çalışanlar bazen tek bazen de birkaç kişilik ekipler halinde gün içinde farklı noktalara gidip işlerini tamamlıyorlar. Peki kendilerini nasıl ekibin bir parçası hissedebiliyorlar? Burada en önemli nokta iletişim olarak görülüyor. Hedefleri doğru belirlenmiş, bütüne olan etkisini ve ekipteki rolünü görebilen, istediği zaman ekibin kalanıyla iletişimde olan, işinde yaşadığı sıkıntıları kolayca iletebilen kişiler uzaktan çalışma konusunda sıkıntı yaşamıyorlar ve çalışma düzenlerine kolay adapte oluyorlar.

#### ![](/images/pexels-nicholas-lim-3792575-1.jpg)

#### _Uzaktan çalışırken verimliliği yakalamak zor….mu gerçekten?_

Saha işlerinde yaptığınız işin yanı sıra belirli bir mesafe yol gitmeniz ve adresi bulmanız gerekiyor. Bunlar belirli süreleri aldığı için de işlerin ne kadar süreceğini de ölçmüş ve ona göre çalışanlarınıza atamış olmanız lazım ki verimlilik ölçümü yapılabilsin. Aslında buradaki önemli nokta neyi ölçeceğinize karar vermek. Ölçülebilen her şeyin iyileştirilme ihtimali vardır. O yüzden önce yapılan işleri analiz ederek doğru planlama yapmak gerekiyor. Sonrasında ise hedefleri net bir şekilde belirleyerek verimliliği sistematik bir hale getirmek.

![](/images/pexels-photomix-company-106344.jpg)

#### _Aynı yerde değilken ekibin çalıştığına güvenimiz tam mı?_

Farklı yerlerdeyken işleri kontrol etme ihtiyacıyla nasıl başa çıkıyorsunuz? Sürekli telefonla aramak, kamera açık çalışmak işlerin yürüdüğüne dair güven oluşturabilir mi sizce? Mikro yönetimin çalışanlar üzerindeki verimlilik düşürücü etkileri artık herkes tarafından biliniyor. Bunun için sadece Google’da mikro yönetim’i aratmanız yeterli. Aslında takip etmek istediğimiz şey hedeflerimiz. Bunu sahada işleri olan ekipler Pintask’ta iş süreçlerine yedirerek çözebiliyorlar. Sahadan işe dair fotoğrafları yüklemek ve sadece işin durumunu değiştirmek zaten saha çalışanlarının süreçlerinin bir parçası. Bu sayede yöneticiler sürekli haberdar olurken çalışanlar da motivasyon kaybına uğramıyor.

Her gün ekiplerini onlarca ya da yüzlerce farklı yere gönderenler bize özetle şunu söylüyorlar: “İki önemli noktaya odaklanmak yaşanılan sıkıntıları ortadan kaldırabiliyor: Doğru performans kriterleri belirlemek ve sağlam bir iletişim kanalıyla ekip içerisinde güveni sağlamak.”