---
template: post
title: SAHA EKİBİNİ YÖNETMEK NE KADAR ZORDUR? SAHADA OLMADAN DA SAHAYI ANLAMANIN YOLU
  VAR MIDIR?
subtitle: ''
date: 2020-07-27T21:00:00Z
thumb_img_path: "/images/blog1-sahaekiplerininyasadklarzorluklar-01.png"
img_path: ''
excerpt: ''

---
#### Sahada olmayan sahayı anlayabilir mi?

Bu soruyu cevaplamaya çalışırken fark ettik ki bir saha çalışanının gözünden bakmanın, karşılaştıkları zorlukları anlamanın, ofis ve sahanın bir araya gelmesine ve karşılaşılan zorlukları ortadan kaldırmak için geliştirdiğimiz çözümün faydalı olmasına etkisi büyük.

Kısaca tanımlarsak, çalışan kişilerin ya da ekiplerin dışarıda çalıştıkları belirli alanlara saha, bu sahalarda çalışanlara da saha çalışanı ya da saha ekibi diyoruz. Kimler olabilir bunlar? Kombi bakımını yapan kişiler de saha ekibidir, kuryeler de, yol asfalt çalışması yapan fen işleri birimi de, internet altyapısı kuran ekipler de. Biz fark etmesek de her gün yüzbinlerce kişi sahada.

##### Ne gibi sorunları var?

###### Ofisten uzakta izole kalmaları

Saha çalışanları genellikle yaptıkları işleri bireysel olarak, bazı zamanlar da ekipler halinde yürütürler.Bu durumdan dolayı işlerini onaylatabilecekleri, sorun yaşadıkları zaman çözümünde yardım alabilecekleri birilerini etraflarında fiziksel olarak bulabilmeleri pek mümkün değildir bu durum onların ofisten ayrı izole kalmalarına sebep olur.

###### Raporlama için ekstra zaman harcamaları

Sahada yapılan işlerin çoğunluğu beden gücü gerektiren ve yorucu çalışmalar olduğundan zor işlerle uğraşırken bunların raporlamalarını kağıt kalem ile teker teker yapmak saha çalışanlarına hem vakit kaybettiren hem de uğraştıran bir durumdur.

###### İş önceliklerini belirlemede yaşanılan zorluklar

Bir saha çalışanı, yapacağı işlerin hepsine ne kadar hakim olursa olsun, çalışma düzenleri müşterilerin istekleri doğrultusunda şekillenir. Sürekli değişen istek ve arzular arasında iş önceliğini belirlemek kağıt kalemle yapılsa dahi çoğu zaman karışıklığa sebep olabilir.

###### Performanslarının ölçülebilirliğinin zor olması

Saha çalışanları ofis dışında çalıştığı için performanslarının ölçülebilme ihtimalleri çok düşüktür. Sadece sahada ekip halinde çalışanlar gözlemlenebilir. Bu durum verimliliğin bilinmemesine sebep olur ve aynı zamanda gelecek çalışmalara dair öngörüde bulunamama, kesin bir şekilde hareket edememeye de sebep olur.

Sahada olmadan sahanın koordinasyonunu sağlamanın ne kadar zor olduğunu artık biliyoruz. Bu zorlukları nasıl çözeriz diye düşünürken saha ve ofisi birbirine çok daha yakın hale getiren uygulamamız Pintask’ı geliştirdik. Pintask ile saha ve ofis arasındaki anlık iletişim sağlanabilir, ofisteyken kendinizi sahada çalışanlarınızın yanında gibi hissedebilirsiniz!

Pintask hakkında detaylı bilgi almak için web sitemizi inceleyebilirsiniz.

[https://www.pintask.app/](https://www.pintask.app/ "https://www.pintask.app/")